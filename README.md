# Ελληνικά Ονόματα σε Κλητική - Greek Names in Vocative
Πολύ συχνά βλέπω διάφορες εταιρίες/οργανισμούς να αναφέρονται στον χρήστη ή πελάτη τους στην κλητική, σε email, σε διάφορα μενού όταν συνδέονται και σε άλλες εφαρμογές, χωρίς όμως να αλλάζουν κατάλληλα το όνομα («Γεια σου, Νίκος», «Καλησπέρα, Αλέξανδρος»). Υποθέτω ότι απλά παίρνουν το όνομα κατευθείαν από τη βάση (σε ονομαστική) και απλά το δίνουν ως είσοδο στα διάφορα γραφικά στοιχεία/μενού/διεπαφές χρήστη κλπ. Είμαι σίγουρος ότι δεν είμαι ο μόνος που δυσαρεστείται από αυτήν την μικρή λεπτομέρεια, που όμως δεν παύει να δείχνει προχειρότητα.

Ξεκινάω από μια λίστα ονομάτων που βρήκα στο διαδίκτυο, κομμάτι μιας στατιστικής έρευνας για τα ελληνικά ονόματα από τον κύριο Χάρη Φουνταλή (https://www.foundalis.com/grk/EllinikaOnomata.html).
